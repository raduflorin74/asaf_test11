---
title: VARĂ MAGICĂ
date: 2021-07-06T16:08:35.518Z
description: this is a meta description
bgImage: /images/img_1047.jpg
image: /images/cover-expoziție-vara-magică.jpeg
eventDate: 2021-07-06T16:08:35.536Z
location: str. Constantin Esarcu, nr.1
organizer: "ASAF-Galeria Rotenberg-Uzunov "
type: event
categ: past
---
În cadrul Festivalului Internaţional *“Vară Magică”*, unul dintre evenimentele culturale estivale marcante ale Europei, cu peste 120 de concerte, de calitatea cărora s-au bucurat mai mult de 80.000 de spectatori, **Rotenberg-Uzunov Art Gallery** şi **ASAF** vă invită marți 6 iulie, ora 19:30, în avanpremiera deschiderii Festivalului, la vernisajul expoziţiei de pictură a artistei Oana Forgaci Pavelescu.

Absolventă a UNARTE Bucureşti, clasa profesor Petru Lucaci, Oana Pavelescu abordează în opera sa tematici cu profunde simboluri. Optând, în general, pentru o paletă viu colorată, din care nu lipsesc contrastele, lucrările ei sunt realizate pe câteva segmente, pe cât de puternice, pe atât de poetice.

Artista foloseşte în opera sa, materiale din cele mai diverse - carton, fier, plastic, sfoară, hartii, culori, lemn, gips - realizând, astfel, o îmbinare de materiale cu multiple funcţii, cărora le împrumută valenţe artistice.

În expoziţie, pot fi vizionate lucrări, care transpun muzica în artă şi fac personajele să cânte.\
Vioara – semnifică amintire, lirism răscolitor şi duioşie, Scara – simbol al ascensiunii, clasice, desemnând nu doar urcarea întru cunoastere, ci şi un reper semnificativ al urcusului, Arlechin (bufon) – nume provenit din comedia italiană şi dat unui personaj îmbrăcat mereu cu o haină confectionată din bucăţi de ţesătura triunghiulară, având diferite culori, simbol al dedublării fiinţei umane, sunt doar câteva dintre simbolurile artistice cu care vă veţi întâlni în expoziţia de la Rotenberg-Uzunov Art Gallery.

Alături de pictură, instalaţii sub formă de instrumente muzicale la dimensiuni monumentale, care au ca simbol comun vioara, realizate în tehnica mixed-media, combinând mai multe materiale pentru un efect artistic deosebit, vor putea fi văzute atât în expoziţia de la Rotenberg-Uzunov Art Gallery, cât şi în foierul Ateneului Român, pe toată durata Festivalului, Rotenberg-Uzunov Art Gallery, fiind unul dintre partenerii acestui eveniment.

Cu respectarea normelor de siguranță în vigoare, în vederea prevenirii contaminării cu noul coronavirus SARS-COV-2.

Așadar, 11 concerte de cel mai înalt nivel vor reprezenta atracțiile acestui an la Festivalul Internațional ”Vară Magică” din 7 iulie până pe 19 august, la Ateneul Român. Biletele se găsesc pe [www.bilete.ro](https://l.facebook.com/l.php?u=http%3A%2F%2Fwww.bilete.ro%2F%3Ffbclid%3DIwAR272jB6tWTOL46QhWvX0Ck7XUc8qMm6cx8-dpNsdXyQ0X-coTxqoUBg5xI&h=AT1GLELY0CmNCeGCFtGDxq9NdUsgK71wkWamXi-VAzxw5W1-1jRdlgYtDtEo6M2WPJKx5iII43MfKNzsZt82QSoed4jYoOFwi1h1m10c7_hqM2tQKws7hDHD68DmppINpOO4v8NFlDpjkkA_2Q&__tn__=q&c[0]=AT0chmdCxLsaT6xPnf6BcVke93uIgTTJeDjfegVQHr_n3qyrHh5y0R5utsOsed4hnZGQjdQcwWW0B5wACqvh9yCJwoiWxn2K7hP6pTtjGeSsiW0vc0IBhFdlLUaWOdkMlhJtcM_RnzvgV_ECAbuszc1n9Ney) sau la casa de bilete a Festivalului deschisă la Ateneul Român, de luni până joi între orele 14:00-19:00.

Programul integral pe [www.lanto.ro](https://l.facebook.com/l.php?u=http%3A%2F%2Fwww.lanto.ro%2F%3Ffbclid%3DIwAR3m7BgxXHdfdIq2HDHmI8MB3HHdB9-lujF4VIfjVEWSsOBbRDfKZ5i6-9w&h=AT1n11vCyr-5TorXkRAlNOQUZZv4P2_7eMiVCCNSSwLqZVllDuxtj_q3FCW6AkBA5WaBnmTu9imL51g5-EXeI5qBn0weVLuiiRh2X0oV0H_h64UWKgbbfKuzAvXatKHb2E0k6U5x73ARPw2p8w&__tn__=q&c[0]=AT0chmdCxLsaT6xPnf6BcVke93uIgTTJeDjfegVQHr_n3qyrHh5y0R5utsOsed4hnZGQjdQcwWW0B5wACqvh9yCJwoiWxn2K7hP6pTtjGeSsiW0vc0IBhFdlLUaWOdkMlhJtcM_RnzvgV_ECAbuszc1n9Ney)

Curator: Adina Rențea

Vă aşteptăm cu drag!