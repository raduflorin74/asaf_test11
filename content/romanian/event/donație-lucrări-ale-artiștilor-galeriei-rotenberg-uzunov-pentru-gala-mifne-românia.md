---
title: Donație lucrări ale artiștilor Galeriei Rotenberg-Uzunov pentru Gala
  Mifne România
date: 2023-11-30T16:37:04.747Z
description: this is meta description
bgImage: /images/mifne-expo-prezentare.jpg
image: /images/rotenberg-uzunov-art-gallery-mifne-romania.jpg
eventDate: 2023-12-04T16:37:04.763Z
location: str. Constantin Esarcu, nr.1
organizer: Galeria Rotenberg-Uzunov-ASAF
type: event
categ: future
---
Prezentarea lucrărilor donate de către artiștii Galeriei Rotenberg-Uzunov- Pentru Gala Mifne România

Eveniment Special



Luni, 04 decembrie 2023, ora 17, Galeria Rotenberg-Uzunov și Asociația Culturală pentru Sprijinirea Artelor Frumoase, vă invită la Evenimentul Special- Prezentarea lucrărilor donate de către artiștii galeriei de artă, pentru Gala Mifne România.

Principele Nicolae al României, Președinte de onoare al Mifne România, precum și soția sa, Alina Maria a României, Ambasador, vor participa la această ocazie de suflet din cadrul Galeriei.

Peste 10 artiști remarcabili ai momentului, găzduiți de-a lungul timpului în spațiul de artă contemporană al Galeriei Rotenberg-Uzunov, au acceptat instant să doneze o parte din lucrările lor, pentru o acțiune caritabilă deosebită - Gala Mifne România, programată pe data de 8 decembrie 2023, la Piatra Neamț.

Printre artiști care au îmbrățișat această idee pentru suflet se numără: Emanuela Abramovich, Martina Grigorița, Teli Iacșa, Dani Marie, Elena Hulubariu, Emilia Marinescu, Smaranda Piliuță, Arthur Dinu, Horațiu Mălăele, Khaled Matar, Radu Marinescu, RAID.

Este un proiect de suflet, prin care încercăm să aducem o rază de lumină în viețile acestor copii, și a părinților lor, aflați în căutare de a reduce gravitatea simptomelor autiste până la posibila stopare a lor din evoluție. Pentru că, se spune, arta vindecă și alină, arta e perfecțiune, e vis, e emoție, e poveste, e panaceu pentru minte și suflet, iar atunci când este îndreptată către alinarea unor copilași aflați în suferință, poate deveni o rază de speranță”, a declarat Eduard Uzunov, owner-ul Galeriei Rotenberg-Uzunov.

Proiectul Mifne România aduce metoda Mifne în România, înfiinţând primul centru de diagnostic precoce şi tratament timpuriu intensiv pentru bebeluşi identificaţi la risc de a dezvolta autism şi familiile lor. Proiectul se derulează prin Asociaţia Punct de Cotitură în Autism Timpuriu, organizaţie non-profit înfiinţată la începutul anului 2021, în oraşul Piatra Neamţ, având misiunea de a îmbunătăţi calitatea vieţii familiilor care au copii cu autism.



Vă așteptăm cu drag, să împărtășim împreună această experiență, pentru o cauză de suflet!



La bună vedere!