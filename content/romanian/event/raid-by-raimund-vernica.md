---
title: '"RAID" by Raimund Vernica'
date: 2021-03-18T16:33:37.134Z
description: this is a meta description
bgImage: /images/img_7777.jpg
image: /images/afiș-raid-eveniment.jpg
eventDate: 2021-03-18T16:33:37.152Z
location: str. Constantin Esarcu, nr.1
organizer: ASAF- Galeria Rotenberg-Uzunov
type: event
categ: past
---
RAID by Raimund Vernica

RAID, expoziție cu vânzare semnată de tânărul artist Raimund Vernica (cunoscut sub pseudonimul artistic RAID), vă aşteaptă începând de joi 18 martie 2021, ora 17:00, la Galeria Rotenberg-Uzunov, cu peste 20 de lucrări, cea mai mare parte neexpuse public până acum, unele fiind realizate special pentru acest eveniment.

Lumea artei lui RAID este o lume a minţii cu totul specială. O creativitate luxuriantă, dublată de un talent nativ, o minuţiozitate și precizie a detaliilor dusă la extrem, într-un contrast perfect cu o lume incapabilă să-i înțeleagă complexitatea emoţiilor și proprilor trăiri.

"Poveștile despre mine, despre orașul meu, despre întâlnirile și oamenii cu care interacționez se nasc de la o linie. Nu sunt interesat de relația dintre formă și culoare. Sunt interesat de exprimarea emoțiilor umane de bază: tragedie, bucurie, extaz, disperare și așa mai departe", afirma artistul.

Cu un talent ieșit din comun la desen, pe care-l face, adesea din instinct cerebral, lucrările lui Raid trebuie privite, descifrate și decriptate în profunzimea înţelesurilor sufletului său. Linie cu linie, geometric, abstract, suprarealismul operei sale strigă după o normalitate greu de atins și de construit în viața de zi cu zi.\
Sunt enigmatice, neliniștitoare, obsesive, însingurate, însă atât de adânc umane.\
Semnate încifrat, RAID, lucrările din expoziție transmit o profunzime a gândirii artistului, care încearcă să spulbere canoanele vieţii în care trăieşte, depersonalizarea și metamorfozarea eului.

Peste 20 de lucrări care „vorbesc” despre o întreagă categorie umană, vă aşteaptă începând cu 18 martie 2021, ora 17:00, la Galeria Rotenberg-Uzunov, una dintre cele mai importante galerii din București, în susţinerea artei şi artiştilor contemporani.

Iar RAID este unul dintre artiştii contemporani bine cotaţi la casele de licitaţii, susţinuţi de Galeria Rotenberg-Uzunov şi omul de artă Eduard Uzunov.

Expoziţia este organizată de **Galeria Rotenberg – Uzunov** şi **Asociaţia Culturală pentru Sprijinirea Artelor Frumoase** și poate fi vizitată de luni-vineri, în intervalul orar 14:30 -19:30, și duminică: 14:00 - 20:00, cu respectarea normelor de siguranță în vigoare, în vederea prevenirii contaminării cu noul coronavirus SARS-COV-2.

Curator: Adina Rențea 

P﻿reședinte ASAF