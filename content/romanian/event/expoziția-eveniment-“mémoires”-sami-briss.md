---
title: Expoziția-Eveniment “MÉMOIRES”  Sami Briss
date: 2023-07-26T15:43:21.137Z
description: this is meta description
bgImage: /images/363732405_789536159341295_6432781549232322407_n.jpg
image: /images/afis-s-biss-100x70-20-iul-2023_page-0001.jpg
eventDate: 2023-07-27T15:43:21.153Z
location: str. Piața Unirii nr.30, Cluj-Napoca
organizer: ASAF- Muzeul de artă Cluj-Napoca
type: event
categ: past
---
MÉMOIRES\
\
Cel de-al doilea solo-show al artistului SAMY BRISS într-un muzeu din România,\
după Muzeul Țării Crișurilor din Oradea\
27 iulie – 6 august 2023\
\
Muzeul de Artă Cluj-Napoca (MACN), instituție publică de cultură, care funcționează sub autoritatea Consiliului Județean Cluj, în colaborare cu Asociaţia pentru Sprijinirea Artelor Frumoase (ASAF), respectiv în parteneriat cu Institutul Cultural Francez, Ambasada Statului Israel, Galeria Rotenberg-Uzunov și Centrul de Interes, organizează, în perioada 27 iulie – 6 august 2023, expoziţia retrospectivă de pictură, sculptură şi desen a artistului israelian de origine română, Samy Briss, intitulată MÉMOIRES.\
\
Evenimentul va fi inaugurat joi, 27 iulie 2023, ora 18:00, la sediul Muzeului de Artă Cluj-Napoca (Palatul Bánffy, P-ța Unirii nr. 30), în prezența artistului expozant şi a iniţiatorului şi curatorului expoziţiei, istoricul de artă Adina Renţea, preşedinte al Asociaţiei pentru Sprijinirea Artelor Frumoase (ASAF), alături de care se va afla şi invitatul lor special, prof. univ. dr. Florin Ştefan, prorector al Universităţii de Artă şi Design (UAD) din Cluj-Napoca, președinte și director executiv al Centrului de Interes.\
\
Oficiile de gazdă vor fi asigurate de istoricul Lucian Nastasă-Kovács, manager al Muzeului de Artă Cluj-Napoca, responsabilitatea privind coordonarea organizării expoziției revenindu-i muzeografului Alexandra Sârbu.\
\
Parteneri media: TVR Cultural, RRI, RRC, RFI, Agerpress\
Sponsori: Regatta, Sunwave Pharma\
\
Expoziția va rămâne deschisă publicului spre vizitare până în data de 6 august 2023, de miercuri până duminică, inclusiv, în intervalul orar 10:00-17:00.\
Ultimul bilet de intrare va fi emis la ora 16:30.