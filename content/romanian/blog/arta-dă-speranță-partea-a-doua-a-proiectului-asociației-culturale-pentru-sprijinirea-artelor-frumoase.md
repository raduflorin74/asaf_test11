---
title: '"ARTA DĂ SPERANȚĂ" - partea a-doua a proiectului Asociației Culturale
  pentru Sprijinirea Artelor Frumoase'
date: 2021-03-10T20:06:29.645Z
description: this is meta description
bgImage: /images/159840405_5052202348187955_1048452255911975274_n.jpg
image: /images/181658962_106212608293947_2478081886033037731_n.jpg
tags:
  - new
type: post
---
Declarația din avanpremiera proiectului "Arta dă speranță" -partea a doua, a doamnei Președinte **Adina Rențea:**

"Dacă exist încă în lumea artei, după 30 de ani de [](<>)activitate, este pentru că am trăit şi simţit, în aceşti ani, momente şi sentimente unice. Am vazut cum arta înnobilează suflete, sporeşte omenia, dragostea faţă de semeni şi dorinta de a face bine!

Am scris acum ceva timp că, în orizontul următoarelor două luni, vom finaliza partea a doua a proiectului Arta dă Speranţă! După ce, în luna decembrie Asociaţia pentru Sprijinirea Artelor Frumoase a donat 40 lucrări, pentru înfrumuseţarea etajului 6 al Institutului Clinic Fundeni, unde se află copiii cu boli hemato-oncologice, acum ne pregătim să finalizăm proiectul, să deschidem expoziţia şi, din nou, să aducem bucurie şi speranţă în sufletele copiiilor!

S-au alăturat demersului nostru din ce-a de-a doua parte, 18 artişti importanţi ai momentului, ale căror preocupări se îndreaptă şi către design, arhitectură, grafică publicitară sau ilustraţie de carte. Cele 30 lucrări, a căror temă se împleteşte atât de frumos cu lumea legată de basmele şi poveştile copilăriei, pot fi admirate în expoziţia care se va deschide, miercuri, 10 martie, ora 17, la Galeria Rotenberg-Uzunov. Doar pentru o zi. Apoi vor pleca către destinaţia finală.

Îmi face o deosebită onoare să vă prezint numele artiştilor din cea de-a doua parte a proiectului Arta dă Speranţă: Cela Neamţu, Dalina Bădescu, Irina Neacşu, Maria Jarda, Radu Goia, Rareş Kerekes, Adelina Boroş, Andreea Ungureanu, Bogdan Cazacincu, Diana Cristina Enache, Oana Pavelescu, Sebastian Oprica, Simona Pascale, Mugurel Bărbulescu, Iulia Ignat, Laura Măhăleanu, Lavinia Falcan, Doina Albu.

Proiect susţinut de acelaşi om de artă şi de bine - **Eduard Uzunov**!

Tuturor, alesele mele mulţumiri!"

Text : Adina Rențea